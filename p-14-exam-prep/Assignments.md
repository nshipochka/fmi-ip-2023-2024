### Задача 1
Да се напише булева функция, която проверява дали дадено естествено число е число на Фибоначи (Числата на Фибоначи се образуват по следния начин: първите две числа са 0 и 1; всяко следващо число е сума на предшестващите го две. Редицата от числа на Фибоначи е: 0, 1, 1, 2, 3, 5, 8, 13, 21, 34, ...).

### Задача 2
Да се напише програма, която проверява дали в частта над вторичния главен диагонал на квадратна матрица от естествени числа съществува число на Фибоначи.

### Задача 3 
Дадена е правоъгълна таблица n x m (1 <= n, m <= 10) от цифри (числа от 0 до 9). Да се намерят числата, което се образуват след последователното слепване на цифрите на всеки стълб на таблицата, обхождайки стълбовете отдолу нагоре.

### Задача 4 
Дадена е квадратна мрежа от клетки, всяка от които е празна или запълнена. Запълнените клетки, които са свързани, т.е.  имат съседни в хоризонтално, вертикално или диагонално направление, образуват област. Да се напише програма, която намира броя на областите и размера (в брой клетки) на всяка област.